###Novinky

Aktuální distribuční verze je k dispozici v sekci Releases na projektovém serveru GitHub ( https://github.com/ceskaexpedice/kramerius/releases/latest )

(pro napojení na vývojové práce ČDK je vyžadována verze 4.8 a vyšší),

----

#Kramerius 4 

je softwarové řešení pro zpřístupnění digitálních dokumentů. Primárně je určen pro digitalizované knihovní sbírky, monografie a periodika. Využit může být ke zpřístupnění dalších typů dokumentů např. map, hudebnin a starých tisků, případně částí dokumentů jako jsou články a kapitoly. Systém je vhodný také pro tzv. digital born dokumenty, tedy dokumenty, které vznikly v elektronické podobě. Kramerius je průběžně upravován tak, aby struktura metadat odpovídala standardům vyhlašovaným Národní knihovnou České republiky. Systém poskytuje rozhraní pro přístup koncových uživatelů, zajišťující vyhledávání v metadatech a v plných textech, generování vícestránkových PDF dokumentů z vybraných stran, vytváření virtuálních sbírek a další operace nad uloženou sbírkou digitálních dokumentů.

Aktuální verze 4 je vyvíjena a průběžně publikována od roku 2009. Navazuje funkčností na předchozí verzi systému Kramerius končící označením 3.3.1. Nově je jako jádro systému použit open source repozitář [Fedora](http://www.fedora-commons.org). Při vývoji jsou využívány další volně dostupné technologie třetích stran - Apache, Apache Tomcat, Apache Solr, Postgres SQL. Systém je založen na technologii Java a lze ho provozovat jako samostatnou webovou aplikaci v libovolném J2EE kontejneru (např. Apache Tomcat).

Uživatelské rozhraní je přístupné ve většině moderních webových prohlížečů, vývoj a testování probíhá na aktuálních verzích prohlížečů Google Chrome, Firefox a Safari, uživatelská část rozhraní je funkční i v současných verzích prohlížeče Internet Explorer.


##Vývojový tým

Vývojový tým tvoří zaměstnanci Knihovny AV ČR, Národní knihovny ČR, Moravské zemské knihovny v Brně, Národní technické knihovny a Národní lékařské knihovny. Technologickým partnerem je na základě výběrového řízení firma INCAD, s.r.o.

Členové vývojového týmu:
KNAV - M. Lhoták, M. Duda, I. Šlapáková; 
NK ČR – P. Uhlíř, K. Kříž, T. Foltýn, J. Polišenský; 
MZK – P. Švástová, P. Žabička, M. Řehánek; 
NTK – J. Řihák, M. Janíček; 
NLK – F. Kříž; 
INCAD – P. Kocourek, V. Lahoda

Koordinátorem současného vývoje je Knihovna Akademie věd ČR zastoupená ředitelem Ing. Martinem Lhotákem.

Kontakt:
Ing. Martin Lhoták,
Knihovna AV ČR, v. v. i.,
Národní 3, 115 22 Praha 1

lhotak@knav.cz



##Financování

V současné době je na roky 2012 - 2015 financování vývoje zajištěno díky projektu "Česká digitální knihovna a nástroje pro zajištění komplexních digitalizačních procesů" - DF12P01OVV002 z Programu aplikovaného výzkumu a vývoje národní a kulturní identity (NAKI) Ministerstva kultury ČR

V předchozích letech byl vývoj systému Kramerius průběžně financován z různých dotačních programů Akademie věd ČR a Ministerstva kultury ČR. 


##Instalace
Instalační balík je k dispozici v úložišti SourceForge na adrese http://sourceforge.net/projects/kramerius/files . Starší verze Krameria 4 vydané před přesunutím vývoje na GitHub jsou stále k dispozici na původním umístění na Google Code (https://code.google.com/p/kramerius/downloads/list)

Kompletní dokumentace k aktuální verzi je v sekci Wiki.


##Komunikace
Hlášení o chybách a požadavky na novou funkcionalitu zadávejte pomocí formuláře New Issue v sekci Issues. 

Při požadavku na přidání vlastní funkcionality do standardní distribuce systému Kramerius4 prosím kontaktujte administrátory projektu. Jednodušší změny v rámci existujících modulů bude možné řešit připravením pull requestu, složitější úpravy bude třeba řešit individuálně.


Mailová konference pro administrátory systému Kramerius: kramerius@lib.cas.cz

První příhlášení do konference: https://mail.lib.cas.cz/mailman/listinfo/kramerius

Do mailové konference je možné posílat hlášení chyb, návrhy na vylepšení a vývoj i na přispění ke zdrojovému kódu Krameria.


##Podpora systému Kramerius 4

Systém Kramerius je opensource řešení. SW podporu poskytuje vývojový tým. Pro garantované termíny musí mít instituce uzavřenu samostatnou smlouvu o podpoře.

INSTALACE

Instalační postup a konfigurace systému jsou popsány na Wiki.

Službu instalace lze také objednat na http://www.unidata.cz/system-kramerius

Distribuovanou instalaci u společnosti Incad, která zajišťuje vývoj K4 http://www.incad.cz

SPRÁVA SYSTÉMU

Správa a dohled instalovaného systému může být zajištěna na základě individuální dohody. http://www.unidata.cz/ nebo http://www.incad.cz

Instalaci a správu systému mohou, vzhledem k licenci pod kterou je systém vyvíjen, zajišťovat i jiné subjekty.
